Όλες οι χώρες των Βαλκανίων εκτός της Βουλγαρίας είναι καλύτερα σήμερα -- και πιο ελεύθερες οικονομικά -- σε σύγκριση με το προηγούμενο έτος, σύμφωνα με το Heritage Foundation και την τελευταία παγκόσμια έρευνα του Wall Street Journal (WSJ) για την οικονομική ελευθερία, η οποία δημοσιεύθηκε τον προηγούμενο μήνα.

Η 16η ετήσια έκθεση του Δείκτη -- η οποία ταξινομεί την Αλβανία ως το πιο οικονομικά ελεύθερο έθνος των Βαλκανίων -- καλύπτει 183 χώρες.

Οι δείκτες περιλαμβάνουν την επιχειρηματική ελευθερία, εμπορική ελευθερία, δημοσιονομική ελευθερία, κυβερνητικές δαπάνες, νομισματική ελευθερία, επενδυτική ελευθερία, οικονομική ελευθερία, δικαιώματα ιδιοκτησίας, ελευθερία από τη διαφθορά και εργασιακή ελευθερία.

Η έκθεση της 20ης Ιανουαρίου ήταν αδιάλλακτη ότι όλες οι χώρες των Βαλκανίων πρέπει να προσπαθήσουν περισσότερο για τα δικαιώματα ιδιοκτησίας αλλά και για να πατάξουν τη διαφθορά, εάν επιθυμούν γενική οικονομική πρόοδο.

Αν και το Μαυροβούνιο σημείωσε τη μεγαλύτερη πρόοδο στον κόσμο το 2009, παρέμεινε πολύ πιο πίσω από την Αλβανία, την οικονομία της περιοχής με την καλύτερη βαθμολογία στο Δείκτη Οικονομικής Ελευθερίας. Αξιοσημείωτη πρόοδος σε επτά από τους δέκα τομείς οικονομικής ελευθερίας επέτρεψαν στο Μαυροβούνιο να βελτιώσει τη βαθμολογία του κατά 5,4 βαθμούς από το προηγούμενο έτος.

Με βαθμολογία 63,6, η Αδριατική δημοκρατία ήλθε 68η στον κόσμο αυτό το έτος, από 94η το 2009.

Οι χώρες έλαβαν βαθμολογίες από 0 έως 100 σε 10 παράγοντες οικονομικής ευθύτητας. Με βαθμολογίες από 60 έως 69,9 έκαστη, πέντε Βαλκανικά έθνη -- Αλβανία, Βουλγαρία, πΓΔΜ, Μαυροβούνιο και Ρουμανία -- κατατάχθηκαν στις "σχετικά ελεύθερες" οικονομίες.

Βοσνία και Ερζεγοβίνη (Β-Ε), Κροατία και Σερβία ήταν μεταξύ των 55 χωρών που ταξινομήθηκαν "κυρίως μη ελεύθερες", με βαθμολογίες από 50 έως 59,9.

Η έκθεση επικαλέστηκε "αυξήσεις στην εμπορική ελευθερία, στα δικαιώματα ιδιοκτησίας, στην ελευθερία από τη διαφθορά και στην εργασιακή ελευθερία" ως βασικούς παράγοντες για την καλύτερη κατά 2,3 βαθμολογία της Αλβανίας σε σύγκριση με αυτή του προηγούμενου έτους. Η δημοσιονομική ελευθερία της χώρας αξιολογήθηκε με 92,6 βαθμούς, η υψηλότερη που έχει δοθεί σε οποιοδήποτε Βαλκανικό έθνος.

"Παρά την παγκόσμια οικονομική ύφεση, η Αλβανία έχει καταφέρει να διατηρήσει σχετικά υγιή μακροοικονομική σταθερότητα" και έχει λάβει μέτρα για να βελτιώσει το επιχειρηματικό και επενδυτικό κλίμα στη χώρα, ανέφεραν οι δυο οργανισμοί των ΗΠΑ στη μακροσκελή μελέτη.

Δεκαπέντε χώρες -- συμπεριλαμβανομένων πΓΔΜ, Κροατία και Β-Ε -- έλαβαν τουλάχιστον 2,5 βαθμούς στη βαθμολογία τους για την οικονομική ελευθερία.

Παρά τις οικονομικές δυσκολίες, πολλές χώρες δεν έχουν εγκαταλείψει τις αρχές της οικονομικής ελευθερίας και έχουν συνεχίσει να υιοθετούν μέτρα για να απελευθερώσουν και να θέσουν εκτός κανονισμών τη δημοσιονομική δραστηριότητα.

"Ογδονταμία χώρες -- σχεδόν μισές από όλες όσες βαθμολογήθηκαν στο δείκτη -- σημείωσαν βελτιώσεις στις γενικές βαθμολογίας τους για την οικονομική ελευθερία αυτό το έτος", ανέφερε η έκθεση. "Τα επίπεδα οικονομικής ελευθερίας σε 90 άλλες χώρες, όπως μετρήθηκαν στο Δείκτη 2010, έχουν μειωθεί".
Η πΓΔΜ βελτίωσε τη γενική βαθμολογία της κατά 4,5 βαθμούς και βελτιώθηκε 22 θέσεις, καταλαμβάνοντας την 56η στο φετινό δείκτη. Η βαθμολογία της Κροατίας για την οικονομική ελευθερία αυξήθηκε 4,1 βαθμούς σε 59,2, ενώ η νέα βαθμολογία της Β-Ε, 56,2, είναι 3,1 βαθμούς υψηλότερη από το προηγούμενο έτος. Αμφότερες οι χώρες βελτιώθηκαν 24 θέσεις στον κατάλογο. Η Κροατία ταξινομήθηκε 92η και η Β-Ε 110η.

Η Βουλγαρία έχασε 2,3 βαθμούς από την οικονομική ελευθερία της το 2009 λόγω "απωλειών στην επενδυτική ελευθερία και στην ελευθερία από τη διαφθορά, και την αύξηση στις κυβερνητικές δαπάνες", ανέφερε η έκθεση. Με βαθμολογία 62,3, η χώρα έπεσε 19 θέσεις, στην 75η στο Δείκτη 2010.

Με συνολική βαθμολογία 64,2, ένα βαθμό υψηλότερη από το προηγούμενο έτος, η Ρουμανία ταξινομήθηκε 63η πιο ελεύθερη χώρα αυτό το έτος. Η Σερβία βελτιώθηκε 0,3 βαθμούς και κινήθηκε ανοδικά πέντε θέσεις στην 104η, με σκορ 56,9.

Το Χονγκ Κονγκ, και δεύτερη τη Σιγκαπούρη, συνέχισε να αποτελεί την πιο ελεύθερη οικονομία παγκοσμίως για 16η χρονιά στη σειρά. Από τις 179 χώρες που ταξινομήθηκαν αυτό το έτος, μόνο πέντε ακόμα χαρακτηρίστηκαν "ελεύθερες", με γενική βαθμολογία 80 ή υψηλότερη. Άλλες 23 με βαθμολογία από 70 έως 79,9 βαθμούς χαρακτηρίστηκαν "κυρίως ελεύθερες".
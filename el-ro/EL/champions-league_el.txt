Rewind τελικών έβγαλε η κλήρωση του Champions League
Δύο αναβιώσεις τελικών προηγούμενων χρόνων και έναν εμφύλιο έβγαλε η κληρωτίδα στην προημιτελική φάση του Champions League την Παρασκευή. Λιόν - Μπορντό, Μπάγερν - Μάντσεστερ Γιουνάιντετ, Άρσεναλ - Μπαρτσελόνα και Ίντερ - ΤΣΣΚΑ τα ζευγάρια Συνοπτικά τα ζευγάρια και οι διασταυρώσεις: 

Προημιτελική φάση (30-31/3, 6-7/4)

(1) Λιόν - Μπορντό
(2) Μπάγερν Μονάχου - Μάντσεστερ Γιουνάιντετ
(3) Άρσεναλ - Μπαρτσελόνα 
(4) Ίντερ - ΤΣΣΚΑ Μόσχας

Ημιτελική φάση (20-21/4, 27-28/4)

Νικητής (2) - Νικητής (1)
Νικητής (4) - Νικητής (3)

Τελικός: Σαντιάγκο Μπερναμπέου (22/5)

Δύο αναβιώσεις τελικών κι έναν εμφύλιο επεφύλασσε η κλήρωση της Παρασκευής στη Νιόν για τα προημιτελικά του Champion’s League. 

Πρόκειται για το ζευγάρι του αλησμόνητου τελικού του 1999 Μπάγερν Μονάχου-Μάντσεστερ Γιουνάιτεντ και εκείνο του 2006 μεταξύ Άρσεναλ και Μπαρτσελόνα, ενώ Λιόν και Μπορντό θα διασταυρώσουν τα ξίφη τους στον γαλλικό εμφύλιο που έβγαλε η κλήρωση.

Στο άλλο ζευγάρι, η Ίντερ είναι η... τυχερή της κλήρωσης, καθώς καλείται να αντιμετωπίσει την ΤΣΣΚΑ Μόσχας, με τον πρώτο αγώνα να διεξάγεται στην Ιταλία.

Ουδείς μπορεί να ξεχάσει τον τελικό της 26ης Μαΐου 1999, όταν τα γκολ των Σέριγχαμ στο 91' και Σόλσκιερ στο 93' ανέτρεπαν το 0-1 του Μπάσλερ από το 6ο λεπτό, δίνοντας το τρόπαιο στην Μάντσεστερ Γιουνάιτεντ, έπειτα από 31 ολόκληρα χρόνια.

Μάντσεστερ Γιουνάιτεντ - Μπάγερν Μονάχου 2-1

 

Δύο χρόνια αργότερα, η Μπάγερν πήρε ρεβάνς για την ήττα του 1999, αποκλείοντας την Γιουνάιτεντ στα προημιτελικά του Champion's League με δύο νίκες (0-1 στο "Ολντ Τράφορντ" και 2-1 στο Ολυμπιακό Στάδιο του Μονάχου). Αξίζει να σημειωθεί πως το τέλος εκείνης της σεζόν (2000-01), βρήκε την βαυαρική ομάδα Πρωταθλήτρια Ευρώπης μετά από 35 χρόνια κερδίζοντας στον τελικό την Βαλένθια.
Ο τελικός του Παρισιού το 2006 είχε ένα φαβορί (Μπαρτσελόνα) και μία πρωτάρα σε τελικούς (Άρσεναλ). Οι Λονδρέζοι προηγήθηκαν με τον Κάμπελ στο 37' παρά το γεγονός ότι έπαιζαν από το 18' με δέκα παίκτες λόγω αποβολής του Λέμαν (βγήκε και ο Πιρές) για να ισοφαρίσει ο Ετό στο 76' και να χαρίσει το κύπελλο στους "μπλαουγκράνα" ο Μπελέτι στο 80'.

Μπαρτσελόνα - Άρσεναλ 2-1


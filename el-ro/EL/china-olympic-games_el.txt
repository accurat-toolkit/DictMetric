Ανασκόπηση 4ης ημέρας

Πρώτα το χρυσό, μετά το μωρό! Οι Κινέζο Ζάο Χόνγκμπο και Σεν Ξούε επέστρεψαν στην ενεργό δράση για να αναδειχθούν χρυσοί Ολυμπιονίκες στα ζευγάρια στο καλλιτεχνικό πατινάζ. 

Τα κατάφεραν μετά από δύο χάλκινα μετάλλια στις προηγούμενες διοργανώσεις.Το αν θα υπερασπιστούν τον τίτλο τους είναι δύσκολο, μιας και η Σεν εξήγησε ότι μετά από 18 χρόνια σκληρής δουλειάς ήρθε η ώρα να έρθει ένα μωρό για να συμπληρώσει την ευτυχία τους. 

Μετά από 50 χρόνια "χρυσών" επιτυχιών οι Ρώσοι δεν ανέβηκαν στο βάθρο. Σε μία εκπληκτική βραδιά για τους Κινέζους, αφού και οι Πανγκ Κινγκ και Τονγκ Ζιαν αναδείχθηκαν αργυροί Ολυμπιονίκες, αν και με το πρόγραμμα τους ξεσήκωσαν περισσότερο το κοινό. Οι Γερμανοί Αλόνα Σαφτσένκο και Ρόμπιν Σολκόβι κατέκτησαν το χάλκινο μετάλλιο. 

Στο μεταξύ, ο Γάλλοι Βανέσα Τζέιμς και Γιανίκ Μπονούρ έγιναν το πρώτο μαύρο δίδυμο που συμμετείχε στους Ολυμπιακούς Αγώνες. 

Το "χρυσό" τζην
Ο Αμερικάνος Σεθ Γουέσκοτ υπερασπίστηκε τον ολυμπιακό τίτλο του στο σνόουμπορντ κρος και έκλεψε την παράσταση με το παντελόνι που φορούσε το οποίο έμοιαζε με τζην παντελόνι. 

Επιστρατεύτηκε το photo finish για να κριθεί ο νικητής με τον Καναδό Μάικ Ρόμπερτσον να έρχεται δεύτερος. Ο Γάλλος Τόνι Ραμόιν ήταν τρίτος. 

Ο Ντεφάγκο έδειξε το δρόμο
Μετά την επικράτηση του Ντιντιέ Ντεφάγκο στην ελεύθερη κατάβαση στο αλπικό σκι, ένας ακόμα Ελβετός ο Ντάριο Κολόνα προκάλεσε την έκπληξη. 

Κατέκτησε το χρυσό μετάλλιο στα 15χλμ. στο κρος κάντρι μπροστά από τον πρωτοπόρο του Παγκοσμίου Κυπέλλου, Νορβηγό Πέτερ Νόρτχουγκ και τον Τσέχο Λούκας Μπάουερ. 

Το στατιστικό της ημέρας
4 είναι οι αθλητές που έχουν κερδίσει χρυσό μετάλλιο ανήμερα των γενεθλίων τους. Τελευταίος ήταν ο Νοτιοκορεάτης Τάε Μουμ Μο στα 500 μέτρα πατινάζ ταχύτητας τη Δευτέρα (15/02). 

Aτάκα της ημέρας
"Όλα είναι μεγαλύτερα εδώ. Τα σπίτια, τα αυτοκίνητα, τα κρεμμύδια (!), τα πάντα", ήταν το σχόλιο της Σουηδέζας χρυσή Ολυμπιονίκη, Σάρλοτ Κάλα για τον Καναδά. 


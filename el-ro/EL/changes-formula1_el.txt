Οι νέοι κανονισμοί
Όπως κάθε σεζόν τα τελευταία χρόνια έτσι και φέτος, οι αλλαγές στους κανονισμούς του πρωταθλήματος διαφοροποιούν κατά πολύ τα σχέδια των ομάδων, τόσο από πλευράς στρατηγικής, όσο και στον σχεδιασμό των μονοθεσίων.

Οι σημαντικότερες εξ' αυτών, έχουν να κάνουν με την απαγόρευση ανεφοδιασμού των καυσίμων κατά τη διάρκεια του αγώνα, καθώς και με τη βαθμολόγηση η οποία τροποποιείται. 

Αναλυτικά οι φετινές αλλαγές: 

Απαγόρευση ανεφοδιασμού στα Grand Prix: Στα pit-stops οι ομάδες θα αλλάζουν μόνο ελαστικά και η διάρκειά τους θα είναι μόλις τρία δευτερόλεπτα. 

Τέλος του συστήματος KERS: Συμφωνία των ομάδων για απόρριψη του προαιρετικού συστήματος ανάκτησης ενέργειας. 

Στενότερα εμπρός ελαστικά: Το πλάτος των εμπρός ελαστικών μειώνεται κατά 25χιλιοστά. 

Αύξηση του ελάχιστου βάρους: Το κατώτερο όριο βάρους των μονοθεσίων (χωρίς καύσιμα, με τον οδηγό) διαμορφώνεται από 605 σε 620 κιλά.

Ελαστικά δοκιμών στην εκκίνηση: Οι δέκα πρώτοι είναι πλέον υποχρεωμένοι να εκκινούν με τα ελαστικά με τα οποία πέτυχαν το Σάββατο τον ταχύτερο χρόνο τους. 

Σύστημα βαθμολόγησης: Καταργείται το παλιό σύστημα βαθμολόγησης (10-8-6-5-4-3-2-1) και πλέον ισχύει το νέο: 25-18-15-12-10-8-6-4-2-1. 

Δοκιμές: Επιτρέπεται πλέον μια μέρα δοκιμών μέσα στη χρονιά με οδηγό που δεν έχει αγωνιστεί στη F1 τα προηγούμενα δύο χρόνια προκειμένου να αποφεύγεται το ντεμπούντο πιλότων χωρίς εμπειρία στους αγώνες. Επίσης οι αεροδυναμικές δοκιμές σε ευθεία μειώθηκαν από οκτώ σε τέσσερις μέρες στη διάρκεια της χρονιάς.

Καλλύματα ζαντών: Απαγορεύτηκαν τα καλύμματα που φρόντιζαν τη ροή του αέρα εξωτερικά και εσωτερικά της ζάντας. 

Όχημα ασφαλείας: Όσοι οδηγοί έχουν δεχθεί γύρο από τον πρώτο δεν θα μπορούν πλέον να προσπερνούν το όχημα ασφαλείας και να μπαίνουν στον ίδιο γύρο. 

Αλλαγή κινητήρα: Η χρήση δεύτερου V8 στο ίδιο αγωνιστικό τριήμερο επισείει ποινή 10 θέσεων στην εκκίνηση του επόμενου αγώνα.

Αγωνοδίκες: Στους τρεις αγωνοδίκες σε κάθε Grand Prix προστίθεται και ένας έμπειρος οδηγός του παρελθόντος. 

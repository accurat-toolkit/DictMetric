

ΦΥΛΛΟ ΟΔΗΓΙΩΝ
1.1 FASIGYN® Δισκία επικαλυμμένα με λεπτό υμένιο 500 mg/Tab
1.2 Σύνθεση • Δραστική ουσία: Τινιδαζόλη
• Έκδοχα: Alginic acid, cellulose microcrystalline, starch maize, magnesium stearate, sodium lauryl sulfate, orange yellow S sunset yellow FCF (E110). Επικάλυψη: Hydroxypropyl methylcellulose, MACROGOL 6000, titanium dioxide (E171), E110, liquid paraffin.
1.3 Φαρμακοτεχνικές μορφές: Δισκία επικαλυμμένα με λεπτό υμένιο
1.4 Περιεκτ/τα σε δραστική ουσία: Κάθε δισκίο περιέχει 500 mg τινιδαζόλη
1.5 Περιγραφή-Συσκευασία: Κάθε κουτί περιέχει 4 δισκία σε 1 blister PVC/αλουμινίου.
1.6 Φαρμακοθεραπευτική κατηγορία: Αντιμικροβιακό / αντιπρωτοζωικό.
1.7 Υπεύθυνος κυκλοφορίας: PFIZER HELLAS AE, Μεσογείων 243, 154 51 Ν. Ψυχικό Τηλ: 210 6785800
1.8 Παρασκευαστής: ΦΑΜΑΡ ΑΒΕ (ΕΡΓ/ΣΙΟ Β’) - ΑΝΘΟΥΣΑ ΑΤΤΙΚΗΣ.
2. ΤΙ ΠΡΕΠΕΙ ΝΑ ΓΝΩΡΙΖΕΤΕ ΓΙΑ ΤΟ ΦΑΡΜΑΚΟ ΠΟΥ ΣΑΣ ΧΟΡΗΓΗΣΕ Ο ΓΙΑΤΡΟΣ ΣΑΣ
2.1 Γενικές πληροφορίες: Το FASIGYN περιέχει τινιδαζόλη, ένα φάρμακο που χρησιμοποιείται για τη θεραπεία λοιμώξεων οφειλομένων σε ορισμένα μικρόβια και πρωτόζωα.
2.2 Ενδείξεις: Το FASIGYN ενδείκνυται για τη θεραπεία της τριχομονάδωσης του ουροποιητικού συστήματος σε άντρες και γυναίκες, της βακτηριακής κολπίτιδας, της οξείας ελκωτικής ουλίτιδας, της λαμβλίασης, της οξείας και υποξείας διηθητικής εντερικής αμοιβάδωσης, του αμοιβαδικού ηπατικού αποστήματος, αναερόβιων λοιμώξεων (σε βαριές αναερόβιες λοιμώξεις συνδυάζεται με άλλα αντιβιοτικά ανάλογα με την υπεύθυνη χλωρίδα) και προληπτικά στις εγχειρήσεις του παχέος εντέρου και της μικρής πυέλου.
2.3 Αντενδείξεις: Το FASIGYN δεν πρέπει να χορηγείται κατά το πρώτο τρίμηνο της κύησης, σε θηλάζουσες μητέρες, σε ασθενείς με οργανικές νευρολογικές νόσους, σε ασθενείς με αιματολογικές διαταραχές ή ιστορικό τέτοιων διαταραχών και σε ασθενείς με γνωστή υπερευαισθησία προς στο φάρμακο.
2.4 Ειδικές προφυλάξεις και προειδοποιήσεις κατά τη χρήση:
2.4.1 Η ταυτόχρονη χρήση αλκοολούχων ποτών πρέπει να αποφεύγεται ενώ σε περίπτωση ηπατικής ανεπάρκειας, εμφάνισης νευρολογικών διαταραχών και επί μακράς χορήγησης συμβουλευτείτε το γιατρό σας. Σε μακρά χορήγηση ή επαναχορήγηση συνιστάται η παρακολούθηση των λευκών αιμοσφαιρίων.
2.4.2 Το φάρμακο χρησιμοποιείται στην ίδια δόση και στους ηλικιωμένους ασθενείς.
2.4.3 Το φάρμακο δεν πρέπει να χορηγείται κατά το πρώτο τρίμηνο της κύησης ενώ το δεύτερο και τρίτο τρίμηνο χορηγείται μόνο αν υπάρχει απόλυτη ανάγκη.
2.4.4 Οι θηλάζουσες μητέρες δεν πρέπει να θηλάζουν τα νεογνά τους μέχρις ότου παρέλθουν τουλάχιστον 3 ημέρες από της διακοπής του FASIGYN.
2.4.5 Τα υπάρχοντα στοιχεία δεν επιτρέπουν τον ακριβή καθορισμό της δοσολογίας σε παιδιά κάτω των 12 ετών, για την προφύλαξη από τις αναερόβιες λοιμώξεις.
2.4.6 Χρειάζεται προσοχή κατά την οδήγηση ή χειρισμό βαρειών μηχανημάτων λόγω του κινδύνου πιθανών νευρολογικών διαταραχών και της αντίδρασης δισουλφιράμης μετά από λήψη οινοπνευματωδών ποτών.
2.4.7 Το δισκίο περιέχει τη χρωστική orange yellow S sunset yellow FCF (E110) που μπορεί να προκαλέσει αντιδράσεις αλλεργικού τύπου περιλαμβανομένου του άσθματος. Αυτό είναι πιθανότερο να συμβεί σε άτομα που είναι αλλεργικά στην ασπιρίνη.
2.5 Αλληλεπιδράσεις με άλλα φάρμακα: Η χρήση αλκοολούχων ποτών πρέπει να αποφεύγεται μέχρι τουλάχιστον 72 ώρες μετά τη διακοπή του FASIGYN. Αν παίρνετε αντιπηκτικά συμβουλευτείτε το γιατρό σας.
2.6 Δοσολογία: Συνιστάται να λαμβάνεται το FASIGYN κατά τη διάρκεια των γευμάτων ή μετά από αυτά. 1. Προληπτικά στις εγχειρήσεις παχέος εντέρου και μικρής πυέλου - Ενήλικες: 2 g εφ’ άπαξ από το στόμα 12 ώρες πριν την επέμβαση. Παιδιά: βλέπε το 2.4.5. 2. Θεραπεία αναερόβιων λοιμώξεων - Ενήλικες: 2 g εφ’ άπαξ την πρώτη ημέρα και στη συνέχεια 1 g εφ’ άπαξ την ημέρα ή σε 2 διηρημένες δόσεις επί 5-6 ημέρες. Για θεραπεία που διαρκεί πάνω από 7 ημέρες συμβουλευτείτε το γιατρό σας. Παιδιά: βλέπε το 2.4.5. 3. Βακτηριακή κολίτιδα - Ενήλικες: 2 g εφ’ άπαξ από το στόμα PFIZER HELLAS A.E. 1
4. Οξεία ελκώδης ουλίτιδα- Ενήλικες: 2 g εφ’ άπαξ από το στόμα 5. Τριχομονάδωση του ουροποιογεννητικού συστήματος- Ενήλικες:Μία εφ’ άπαξ δόση 2 g. Μετά την οριστική διάγνωση από Trichomonas vaginalis συνιστάται η ταυτόχρονη θεραπεία του σεξουαλικού συντρόφου. Παιδιά: Μία εφ’ άπαξ δόση 50-75 mg/Kg βάρους. Για τη λοίμωξη αυτή μπορεί να χρειαστεί επαναχορήγηση της δόσης για μία ακόμη φορά. 6. Λαμβλίαση- Ενήλικες: Μία εφ’ άπαξ δόση 2 g από το στόμα. Παιδιά: Μία εφ’ άπαξ δόση 50-75 mg/Kg βάρους. Για τη λοίμωξη αυτή μπορεί να χρειαστεί επαναχορήγηση της δόσης για μία ακόμη φορά. 7. Οξεία ή υποξεία διηθητική εντερική αμοιβάδωση- Ενήλικες: Μία εφ’ άπαξ δόση 2 g από το στόμα επί 2-3 ημέρες. Παιδιά: Μία εφ’ άπαξ δόση 50-60 mg/Kg βάρους επί 3 συνεχείς ημέρες. 8. Αμοιβαδικό ηπατικό απόστημα- Ενήλικες: Έναρξη θεραπείας με απλή ημερήσια δόση 1,5-2 g χορηγούμενη επί 3 ημέρες. Μπορεί να συνεχιστεί μέχρι 5 ημέρες αν δεν είναι αποτελεσματική η τριήμερη θεραπεία. Παιδιά: Μία απλή ημερήσια δόση 50-60 mg/Kg βάρους επί 5 συνεχείς ημέρες.
2.7 Υπερδοσολογία - Αντιμετώπιση: Δεν υπάρχει ειδικό αντίδοτο για τη θεραπεία της υπερβολικής δόσης με τινιδαζόλη. Η αντιμετώπιση γίνεται με συμπτωματική και θεραπεία υποστήριξης. Η πλύση στομάχου μπορεί να είναι χρήσιμη. Η τινιδαζόλη απομακρύνεται με αιμοδιύλιση.
2.8 Ανεπιθύμητες ενέργειες: Οι ανεπιθύμητες ενέργειες είναι κατά κανόνα ασυνήθεις, ελαφρές και αυτοϊόμενες. Γαστρεντερικό: ναυτία, έμετος, ανορεξία, διάρροια, μεταλλική γεύση, επιγαστραλγία. Αντιδράσεις υπερευαισθησίας μπορεί να παρουσιαστούν σπανίως ως δερματικό εξάνθημα, κνησμός, κνίδωση και αγγειονευρωτικό οίδημα. Νευρολογικές διαταραχές: ζάλη, ίλιγγος, αταξία, περιφερική νευροπάθεια (παραισθησία, αισθητικές διαταραχές, υπαισθησία). Αταξία και παροδικοί επιληπτοειδείς σπασμοί έχουν περιγραφεί σε χορήγηση μεγάλης δόσης. Με σύγχρονη λήψη οινοπνευματωδών μπορεί να προκληθεί αντίδραση δισουλφιράμης με εμέτους, κοιλιακά άλγη και ερυθρότητα του προσώπου. Η θεραπεία με τινιδαζόλη μπορεί να επιτείνει τα συμπτώματα τυχόν υπάρχουσας καντιντίασης ή να προκαλέσει παροδική λευκοπενία. Σπάνιες ανεπιθύμητες ενέργειες: κεφαλαλγία, κόπωση, τριχωτή γλώσσα και σκοτεινή χρώση των ούρων.
2.9 Τι πρέπει να γνωρίζει ο ασθενής σε περίπτωση που παραλείψει να πάρει κάποια δόση: Εάν πρέπει να λαμβάνετε το φάρμακο σε κανονικά χρονικά διαστήματα και παραλείψετε μία δόση, θα πρέπει να πάρετε τη δόση αυτή το ταχύτερο δυνατόν. Εάν, εν τούτοις, πλησιάζει η ώρα για την επόμενη δόση μη λάβετε τη δόση που παραλείψατε, αλλά συνεχίστε κανονικά τη θεραπεία.
2.10 Ημερομηνία λήξης του προϊόντος: Αναγράφεται στην εξωτερική και εσωτερική συσκευασία. Σε περίπτωση που η ημερομηνία αυτή έχει παρέλθει μην το χρησιμοποιήσετε.
2.11 Ιδιαίτερες προφυλάξεις για τη φύλαξη του προϊόντος: Δεν υπάρχουν.
2.12 Ημερομηνία τελευταίας αναθεώρησης του φύλλου οδηγιών: 8-4-1996
3. ΠΛΗΡΟΦΟΡΙΕΣ ΓΙΑ ΤΗΝ ΟΡΘΟΛΟΓΙΚΗ ΧΡΗΣΗ ΤΩΝ ΦΑΡΜΑΚΩΝ - Το φάρμακο αυτό σας το έγραψε ο γιατρός σας μόνο για το συγκεκριμένο ιατρικό σας πρόβλημα. Δεν θα πρέπει να το δίνετε σε άλλα άτομα ή να το χρησιμοποιείτε για κάποια άλλη πάθηση, χωρίς προηγουμένως να έχετε συμβουλευτεί το γιατρό σας. - Εάν κατά τη διάρκεια της θεραπείας εμφανιστεί κάποιο πρόβλημα με το φάρμακο, ενημερώστε αμέσως το γιατρό σας ή το φαρμακοποιό σας. - Εάν έχετε οποιαδήποτε ερωτηματικά γύρω από τις πληροφορίες που αφορούν το φάρμακο που λαμβάνετε ή χρειάζεστε καλύτερη ενημέρωση για το ιατρικό σας πρόβλημα μη διστάσετε να ζητήσετε τις πληροφορίες αυτές από το γιατρό σας ή το φαρμακοποιό σας. - Για να είναι αποτελεσματικό και ασφαλές το φάρμακο που σας χορηγήθηκε θα πρέπει να λαμβάνεται σύμφωνα με τις οδηγίες που σας δόθηκαν. - Για την ασφάλειά σας και την υγεία σας είναι απαραίτητο να διαβάσετε με προσοχή κάθε πληροφορία που αφορά το φάρμακο που σας χορηγήθηκε. - Να μη διατηρείτε τα φάρμακα σε ερμάρια του λουτρού, γιατί η ζέστη και η υγρασία μπορεί να αλλοιώσουν το φάρμακο και να το καταστήσουν επιβλαβές για την υγεία σας. - Να μην κρατάτε φάρμακα που δεν τα χρειάζεστε πλέον ή που ήδη έχουν λήξει. - Για μεγαλύτερη ασφάλεια φυλάξτε όλα τα φάρμακα σε ασφαλές μέρος μακριά από τα παιδιά.
4. ΤΡΟΠΟΣ ΔΙΑΘΕΣΗΣ: Το φάρμακο αυτό χορηγείται μόνο με ιατρική συνταγή.
PFIZER HELLAS A.E. 2

ΦΥΛΛΟ ΟΔΗΓΙΩΝ ΧΡΗΣΗΣ
1.1 FELDENE ®
• ΔΙΣΚΙΑ ΓΙΑ ΔΙΑΣΠΟΡΑ: 10 mg/Tab και 20 mg/Tab
• ΥΠΟΘΕΤΑ: 20 mg/Sup
• ΕΝΕΣΙΜΟ ΔΙΑΛΥΜΑ: 20 mg/ml
1.2 Σύνθεση
Δραστική ουσία: Πιροξικάμη (piroxicam)
Έκδοχα:
? Δισκία για διασπορά: Lactose anhydrous, cellulose microcrystalline, hyprolose, sodium
stearyl fumarate
? Υπόθετα: Adeps solidus, microcrystalline wax, propyl gallate
? Ενέσιμο διάλυμα: Benzyl alcohol, ethanol, hydrochloric acid, nicotinamide, propylene
glycol, monobasic sodium phosphate, sodium hydroxide, water for injections.
1.3 Φαρμακοτεχνικές μορφές:
Δισκία για διασπορά, Υπόθετα, Ενέσιμο διάλυμα
1.4 Περιεκτικότητα σε δραστική ουσία:
? Δισκία για διασπορά: 10 ή 20 mg πιροξικάμης ανά δισκίο.
? Υπόθετα: 20 mg πιροξικάμης ανά υπόθετο.
? Ενέσιμο διάλυμα: 20 mg πιροξικάμης ανά ml.
1.5 Περιγραφή-Συσκευασία:
? Δισκία για διασπορά: 10 mg Κουτί των 20 δισκίων (με 2 blister των 10)
20 mg Κουτί των 10 δισκίων (με 1 blister των 10)
? Υπόθετα: Κουτί με 10 υπόθετα σε θήκες από αλουμινόφυλλο
(2x5).
? Ενέσιμο διάλυμα: Κουτί με 5 καστανόχρωμες γυάλινες φύσιγγες του 1ml
1.6 Φαρμακοθεραπευτική κατηγορία: Μη Στεροειδές Αντιφλεγμονώδες φάρμακο.
1.7 Υπεύθυνος κυκλοφορίας: PFIZER HELLAS AE, Λ. Μεσογείων 243 , 15451
Ν.Ψυχικό Τηλ.: 2106785800
1.8 Παρασκευαστής - Συσκευαστής:
? Δισκία για διασπορά: ΦΑΜΑΡ ΑΒΕ (ΕΡΓ/ΣΙΟ Β’ – ΑΝΘΟΥΣΑ)
? Υπόθετα: PFIZER ITALIA S.R.L., LATINA, ITALY &
ΦΑΜΑΡ ΑΒΕ (ΕΡΓ/ΣΙΟ ΑΥΛΩΝΑ)
? Ενέσιμο διάλυμα: PFIZER PGM, POCE-SUR-CISSE, FRANCE
2. ΤΙ ΠΡΕΠΕΙ ΝΑ ΓΝΩΡΙΖΕΤΕ ΓΙΑ ΤΟ ΦΑΡΜΑΚΟ ΠΟΥ ΣΑΣ ΧΟΡΗΓΗΣΕ Ο ΓΙΑΤΡΟΣ ΣΑΣ
2.1 Γενικές πληροφορίες:
Η πιροξικάμη είναι ένα μη στεροειδές αντιφλεγμονώδες φάρμακο. Τα αντιφλεγμονώδη
φάρμακα χρησιμοποιούνται για τη θεραπεία πολλών παθήσεων στις οποίες υπάρχει
φλεγμονή και πόνος.
Πριν σας συνταγογραφήσει πιροξικάμη ο γιατρός σας θα εκτιμήσει τα ωφέλη που αυτό το
φάρμακο μπορεί να σας δώσει σε σχέση με τον κίνδυνο για εμφάνιση ανεπιθύμητων ενεργειών.
Ο γιατρός σας μπορεί να χρειασθεί να σας συστήσει γενικές ιατρικές εξετάσεις και θα σας πει
πόσο συχνά πρέπει να διεξάγεται έλεγχος λόγω της λήψης πιροξικάμης.
Η πιροξικάμη [Feldene] χρησιμοποιείται για να ανακουφίσει συμπτώματα που προκαλούνται
από την οστεοαρθρίτιδα ( εκφυλιστική νόσος των αρθρώσεων), τη ρευματοειδή αρθρίτιδα και
την αγκυλοποιητική σπονδυλίτιδα (ρευματισμοί της σπονδυλικής στήλης) όπως οίδημα
(πρήξιμο), δυσκαμψία και αρθραλγία. Δεν θεραπεύει την αρθρίτιδα και θα σας βοηθήσει μόνο
για όσο χρονικό διάστημα συνεχίζετε να τη λαμβάνετε.

O γιατρός σας θα σας συνταγογραφήσει πιροξικάμη μόνο εάν δεν έχετε ικανοποιητική
ανακούφιση των συμπτωμάτων από άλλα μη στεροειδή αντιφλεγμονώδη φάρμακα (ΜΣΑΦ).
2.2 Ενδείξεις:
Το FELDENE ενδείκνυται για τη θεραπεία παθήσεων όπως η ρευματοειδής αρθρίτιδα, η
οστεοαρθρίτιδα, η αγκυλωτική σπονδυλίτιδα.
2.3 Αντενδείξεις:
Το FELDENE δεν πρέπει να χορηγείται στις ακόλουθες περιπτώσεις:
• Εάν είχατε προηγούμενα έλκος του στομάχου ή του εντέρου, αιμορραγία ή διάτρηση.
• Εάν έχετε τώρα έλκος του στομάχου ή του εντέρου, αιμορραγία ή διάτρηση.
• Εάν έχετε ή είχατε ιστορικό γαστρεντερικών διαταραχών (φλεγμονή του στομάχου ή των
εντέρων), το οποίο προδιαθέτει για αιμορραγικές διαταραχές όπως η ελκώδης κολίτιδα, η νόσος
του Crohn, ο καρκίνος του γαστρεντερικού, η εκκολπωματίτιδα (φλεγμαίνοντες ή μολυσμένοι
θύλακες του παχέος εντέρου).
• Εάν λαμβάνετε άλλα ΜΣΑΦ, συμπεριλαμβανομένων των εκλεκτικών για την COX-2
ΜΣΑΦ και ακετυλοσαλικυλικό οξύ, μία ουσία η οποία είναι παρούσα σε πολλά φάρμακα που
χρησιμοποιούνται για την ανακούφιση του πόνου και την ελάττωση του πυρετού.
• Εάν λαμβάνετε αντιπηκτικά, όπως η βαρφαρίνη, προκειμένου να παρεμποδισθεί η
δημιουργία θρόμβων στο αίμα.
• Εάν προηγουμένως είχατε μία σοβαρή αλλεργική αντίδραση στην πιροξικάμη, σε
άλλα ΜΣΑΦ και άλλα φάρμακα, ιδίως σοβαρές δερματικές αντιδράσεις (ανεξαρτήτως
σοβαρότητας), όπως αποφολιδωτική δερματίτιδα (έντονη ερυθρότητα του δέρματος με
ξεφλούδισμα με μορφή λεπιών ή στιβάδων), φυσαλιδώδεις-πομφολυγώδεις αντιδράσεις
(σύνδρομο Stevens-Johnson, μία κατάσταση με ερυθρό, φυσαλιδώδες, διαβρωμένο,
αιμορραγικό ή εσχαροποιημένο δέρμα) και τοξική επιδερμική νεκρόλυση (μία νόσος που
εμφανίζει φυσαλιδοποίηση και ξεφλούδισμα της επιφανειακής στιβάδας του δέρματος).
Υπάρχει πιθανότητα διασταυρούμενης ευαισθησίας με το ακετυλοσαλικυλικό οξύ ή άλλα μη
στεροειδή αντιφλεγμονώδη φάρμακα. Το Feldene δεν πρέπει να χορηγείται σε ασθενείς
στους οποίους το ακετυλοσαλικυλικό οξύ ή άλλα μη στεροειδή αντιφλεγμονώδη φάρμακα
προκάλεσαν συμπτώματα άσθματος, ρινικούς πολύποδες, αγγειονευρωτικό οίδημα ή
κνίδωση.
• Ασθενείς με σοβαρή αιματολογική νόσο, βαρεία ηπατική ή βαρεία νεφρική
ανεπάρκεια.
• Στην κύηση και τη γαλουχία (η ασφάλεια του για τέτοια χρήση δεν έχει ακόμα
διαπιστωθεί).
• Παιδιά κάτω των 14 ετών δεν υπάρχει ακόμη μεγάλη εμπειρία ε.
• Τα υπόθετα πιροξικάμης δεν πρέπει να χρησιμοποιούνται σε ασθενείς με οιαδήποτε
φλεγμονώδη βλάβη του ορθού και του πρωκτού καθώς και σε ασθενείς με ιστορικό
πρόσφατης αιμορραγίας από το ορθό ή τον πρωκτό.
• Βαριά καρδιακή ανεπάρκεια.
Εάν κάποια από τις παραπάνω περιπτώσεις ισχύει για εσάς, δε θα πρέπει να σας δοθεί
πιροξικάμη. Ενημερώστε άμεσα το γιατρό σας.
2.4 Ειδικές προφυλάξεις και προειδοποιήσεις κατά τη χρήση:
2.4.1 Γενικά: Όπως και με τα άλλα μη στεροειδή αντιφλεγμονώδη φάρμακα, απαιτείται
ιδιαίτερη προσοχή κατά τη χορήγηση του FELDENE σε ασθενείς με ιστορικό νόσου του
ανωτέρου γαστρεντερικού συστήματος (ιδιαίτερα σε ηλικιωμένους και εξασθενημένους
ασθενείς), σε ασθενείς με νεφρωσικό σύνδρομο ή εμφανή νεφροπάθεια, συμφορητική καρδιακή
ανεπάρκεια ή κίρρωση του ήπατος και σε ασθενείς με συστηματικό ερυθηματώδη λύκο.
Προσέξτε ιδιαίτερα με το Feldene: πάντα να ενημερώνετε το γιατρό σας πριν χρησιμοποιήσετε
το Feldene. Όπως όλα τα μη στεροειδή αντιφλεγμονώδη φάρμακα, έτσι και το Feldene μπορεί
να προκαλέσει σοβαρές αντιδράσεις στο στομάχι και το έντερο, όπως πόνο, αιμορραγία, έλκος
και διάτρηση.

Θα πρέπει να σταματήσετε αμέσως να λαμβάνετε πιροξικάμη και να ενημερώσετε το γιατρό
σας εάν έχετε πόνο στο στομάχι ή οποιοδήποτε σημείο αιμορραγίας από το στομάχι ή το
έντερο, όπως μέλαινες ή αιματηρές κενώσεις ή αιματέμεση.
Θα πρέπει να σταματήσετε αμέσως να λαμβάνετε πιροξικάμη και να ενημερώσετε το γιατρό
σας εάν έχετε οποιαδήποτε αλλεργική αντίδραση, όπως εξάνθημα του δέρματος, οίδημα
(πρήξιμο) του προσώπου, συριγμό ή δυσκολία στην αναπνοή.
Εάν είστε άνω των 70 ετών, ο γιατρός σας ίσως χρειασθεί να μειώσει στο ελάχιστο τη διάρκεια
της θεραπείας και να σας βλέπει συχνότερα όσο λαμβάνετε πιροξικάμη.
Φάρμακα όπως το FELDENE μπορούν να συσχετίζονται με μικρή αύξηση του κίνδυνου για
καρδιακή προσβολή («έμφραγμα του μυοκαρδίου») ή εγκεφαλικό επεισόδιο. Ο όποιος κίνδυνος
είναι πιο πιθανός σε υψηλές δόσεις και σε παρατεταμένη θεραπεία. Δεν πρέπει να υπερβαίνετε
την συνιστώμενη δόση ή την διάρκεια της θεραπείας .
Εάν έχετε καρδιακά προβλήματα , προηγούμενο εγκεφαλικό επεισόδιο ,ή θεωρείτε ότι
ενδεχομένως μπορεί να βρίσκεσθε σε κίνδυνο για την εκδήλωση τέτοιων καταστάσεων (π.χ εάν
έχετε υψηλή αρτηριακή πίεση ,διαβήτη ή υψηλά επίπεδα χοληστερόλης ή είστε καπνιστής ) θα
πρέπει να συζητήσετε για την θεραπεία σας με τον γιατρό ή τον φαρμακοποιό σας .
Ασθενείς που κατά τη διάρκεια θεραπείας με FELDENE παρουσιάζουν οφθαλμικά ενοχλήματα
πρέπει να υποβάλλονται σε οφθαλμολογική εξέταση. Σε όλες τις παραπάνω περιπτώσεις
συμβουλευτείτε το γιατρό σας σχετικά με τη χορήγηση και τη δοσολογία.
Εάν είστε άνω των 70 ετών ή εάν λαμβάνετε άλλα φάρμακα όπως κορτικοστεροειδή ή κάποια
φάρμακα για την κατάθλιψη τα οποία καλούνται εκλεκτικοί αναστολείς επαναπρόσληψης
σεροτονίνης (SSRIs) ή ακετυλοσαλικυλικό οξύ (ασπιρίνη) για την παρεμπόδιση της θρόμβωσης
του αίματος, ο γιατρός σας μπορεί να σας συνταγογραφήσει μαζί με το Feldene ένα φάρμακο
για την προστασία του στομάχου και του εντέρου.
Δε θα πρέπει να λαμβάνετε αυτό το φάρμακο εάν είσθε άνω των 80 ετών.
Εάν έχετε ή είχατε οποιοδήποτε ιατρικό πρόβλημα ή κάποια αλλεργία ή εάν δεν είσθε σίγουροι
για το εάν μπορείτε να χρησιμοποιήσετε πιροξικάμη, ενημερώστε το γιατρό σας πριν λάβετε
αυτό το φάρμακο.
Βεβαιωθείτε ότι έχετε ενημερώσει το γιατρό σας για οποιαδήποτε άλλα φάρμακα λαμβάνετε,
συμπεριλαμβανομένων και εκείνων που λαμβάνετε χωρίς ιατρική συνταγή.
2.4.2 Ηλικιωμένοι: Στους ηλικιωμένους ασθενείς, επειδή παρουσιάζουν αυξημένο κίνδυνο εμφάνισης
ανεπιθυμήτων ενεργειών, είναι δυνατόν να χρησιμοποιηθούν αρχικά μικρότερες δόσεις του
φαρμάκου που αυξάνονται βαθμιαία εάν δεν υπάρξει βελτίωση.
2.4.3-4 Κύηση - Γαλουχία: Να μη χορηγείται σε κύηση και γαλουχία.
2.4.5 Παιδιά: Η χρήση του φαρμάκου δεν ενδείκνυται σε παιδιά ηλικίας κάτω των 14 ετών.
2.4.6 Επίδραση στην ικανότητα οδήγησης και χειρισμού μηχανημάτων: Η επίδραση της πιροξικάμης
στην ικανότητα οδήγησης και χειρισμού μηχανημάτων δεν έχει μελετηθεί.
2.4.7. Ιδιαίτερες προειδοποιήσεις για τα περιεχόμενα έκδοχα : Ενέσιμο διάλυμα: Απαγορεύεται η
χορήγηση της ενδομυϊκής μορφής στα νεογνά. Επίσης δεν πρέπει να χορηγείται κατά τα δύο
πρώτα έτη της ζωής, διότι περιέχει ως συντηρητικό βενζυλική αλκοόλη.
Δισκία για διασπορά: Αν δεν έχετε καλή ανοχή για ορισμένα σάκχαρα, συμβουλευτείτε το
γιατρό σας πριν πάρετε αυτό το φάρμακο.
2.5 Αλληλεπιδράσεις με άλλα φάρμακα:
Παρακαλείστε να ενημερώσετε το γιατρό σας εάν παίρνετε ή έχετε πάρει πρόσφατα (την
τελευταία εβδομάδα) άλλα φάρμακα, ακόμη και αυτά που χορηγούνται χωρίς ιατρική συνταγή.
Τα φάρμακα κάποιες φορές αλληλεπιδρούν μεταξύ τους. Ο γιατρός σας μπορεί να περιορίσει τη
χρήση της πιροξικάμης ή άλλων φαρμάκων ή μπορεί να χρειασθεί να λάβετε ένα διαφορετικό
φάρμακο. Είναι ιδιαίτερα σημαντικό να αναφέρετε:
- εάν λαμβάνετε ασπιρίνη ή άλλα μη στεροειδή αντιφλεγμονώδη φάρμακα για την ανακούφιση
του πόνου
- εάν λαμβάνετε κορτικοστεροειδή, τα οποία είναι φάρμακα που χορηγούνται για τη θεραπεία
πλήθους καταστάσεων, όπως οι αλλεργίες και οι ορμονικές διαταραχές
- εάν λαμβάνετε αντιπηκτικά, όπως η βαρφαρίνη για την παρεμπόδιση εμφάνισης θρόμβων του
αίματος
- εάν λαμβάνετε συγκεκριμένα φάρμακα για την κατάθλιψη τα οποία καλούνται εκλεκτικοί
αναστολείς επαναπρόσληψης σεροτονίνης (SSRI)
- εάν λαμβάνετε οποιαδήποτε φάρμακα, όπως ακετυλοσαλικυλικό οξύ, για την παρεμπόδιση
της συσσώρευσης των αιμοπεταλίων.
Εάν λαμβάνετε κάποιο από τα παραπάνω φάρμακα, ενημερώστε το γιατρό σας αμέσως.
Πριν από τη συγχορήγηση μελίθιο, διουρητικά, φάρμακα που δεσμεύονται έντονα από
πρωτεΐνες του πλάσματος, σιμετιδίνη καθώς και οιοδήποτε άλλο φάρμακο συμβουλευτείτε
το γιατρό σας.
Τα μη στεροειδή αντιφλεγμονώδη φάρμακα μπορεί να προκαλέσουν κατακράτηση νατρίου,
καλίου και ύδατος και ως εκ τούτου να επηρεάσουν την νατριοδιουρητική δράση των
διουρητικών παραγόντων.
Απαιτείται παρακολούθηση των επιπέδων του λιθίου στο αίμα μετά από έναρξη της
θεραπείας με πιροξικάμη, προσαρμογή των δόσεων ή διακοπή της χορήγησης αυτού.
2.6 Δοσολογία:
Πάντοτε να παίρνετε την πιροξικάμη αυστηρά σύμφωνα με τις οδηγίες του γιατρού σας. Εάν
έχετε αμφιβολίες, ρωτήστε το γιατρό ή το φαρμακοποιό σας.
Ο γιατρός σας θα σας δώσει τακτικές γενικές ιατρικές εξετάσεις, προκειμένου να διασφαλίσει
ότι λαμβάνετε τη βέλτιστη δόση πιροξικάμης. Ο γιατρός σας θα προσαρμόσει τη θεραπεία σας,
δίνοντάς σας τη χαμηλότερη δόση που απαιτείται για τον έλεγχο των συμπτωμάτων σας. Σε
καμία περίπτωση δε θα πρέπει να αλλάξετε τη δόση χωρίς προηγουμένως να επικοινωνήσετε με
το γιατρό σας.
Η μέγιστη συνιστώμενη ημερήσια δόση είναι 20 mg.
Οι ανεπιθύμητες ενέργειες μπορεί να ελαχιστοποιηθούν με τη χρήση της χαμηλότερης
αποτελεσματικής δόσης για τη μικρότερη διάρκεια, η οποία είναι απαραίτητη για τον έλεγχο
των συμπτωμάτων. Το όφελος και η ανοχή στη θεραπεία θα πρέπει να εκτιμώνται μέσα σε 14
ημέρες. Εάν η συνέχιση της θεραπείας θεωρείται απαραίτητη, θα πρέπει να γίνεται συχνή
επανεκτίμηση.
Δεδομένου ότι ή πιροξικάμη έχει δειχθεί ότι σχετίζεται με αυξημένο κίνδυνο γαστρεντερικών
επιπλοκών, η πιθανή ανάγκη για συνδυασμένη θεραπεία με γαστροπροστατευτικούς
παράγοντες (π.χ. μισοπροστόλη ή αναστολείς αντλίας πρωτονίων) θα πρέπει να εκτιμάται
προσεκτικά, ειδικά σε ηλικιωμένους ασθενείς.
Ενήλικες και ηλικιωμένοι:
Η μέγιστη ημερήσια δόση είναι 20 mg πιροξικάμης, ως μία εφάπαξ δόση.
Εάν είσθε μεγαλύτερος των 70 ετών, ο γιατρός σας μπορεί να σας συνταγογραφήσει
χαμηλότερη ημερήσια δόση και να μειώσει τη διάρκεια της θεραπείας.
Ο γιατρός σας μπορεί να σας συνταγογραφήσει την πιροξικάμη με άλλα φάρμακα, προκειμένου να
προστατεύσει το στομάχι και το έντερο από πιθανές ανεπιθύμητες ενέργειες.
Χορήγηση
Τα δισκία για διασπορά πιροξικάμης δύναται να καταποθούν ολόκληρα με κάποιο πόσιμο
υγρό ή να διαλυθούν σε ποσότητα νερού τουλάχιστον 50 ml και να καταποθούν. Η
ενδομυϊκή μορφή της πιροξικάμης είναι κατάλληλη για την αρχική θεραπεία οξειών
καταστάσεων και παροξύνσεων χρόνιων, παθολογικών καταστάσεων και εφαρμόζεται μόνο
κατά τις 2-3 μέρες της θεραπείας.
Για τη συνέχιση της θεραπείας πρέπει να χρησιμοποιούνται οι από του στόματος μορφές
(δισκία για διασπορά) ή τα υπόθετα. Σε μερικές περιπτώσεις που δεν είναι εφικτή η από του
στόματος συνέχιση της θεραπείας, μπορεί ο γιατρός σας να συστήσει τη συνέχιση της
ενδομυϊκής χορήγησης σε δόση 20 mg ημερησίως για ακόμη 5 μέρες.
Συνδυασμένη χορήγηση
Σε συνδυασμένη χορήγηση των δισκίων για διασπορά, των υποθέτων και της ενδομυϊκής
μορφής της πιροξικάμης, η ολική ημερήσια δόση αυτών δεν πρέπει να υπερβαίνει τη μέγιστη
συνιστώμενη δόση όπως υποδεικνύεται ανωτέρω.
Μην αυξάνετε τη δόση
Εάν αισθάνεσθε ότι το φάρμακο δεν είναι πολύ αποτελεσματικό, να ενημερώνετε πάντα το
γιατρό σας.
Εάν έχετε περισσότερες ερωτήσεις σχετικά με τη χρήση αυτού του προϊόντος ρωτήστε το
γιατρό σας.
2.7 Υπερδοσολογία - Αντιμετώπιση:
Δεν υπάρχει ειδικό αντίδοτο. Επί λήψεως υπερβολικής δόσης εφαρμόζεται θεραπεία
υποστήριξης και συμπτωματική θεραπεία. Η χορήγηση ενεργού άνθρακα μειώνει την
απορρόφηση του φαρμάκου. Η αιμοκάθαρση πιθανώς δεν είναι χρήσιμη στην αύξηση της
αποβολής της πιροξικάμης.
Τηλ. Κέντρου Δηλητηριάσεων: 210 77 93 777, ΑΘΗΝΑ.
2.8 Ανεπιθύμητες ενέργειες:
Τo FELDENE γίνεται κατά κανόνα καλώς ανεκτό. Γαστρεντερικές διαταραχές είναι oι πλέoν
συνηθισμένες από τις ανεπιθύμητες ενέργειες αλλά επί τo πλείστoν δεν επηρεάζoυν τη συνέχιση
της θεραπείας. Η μακρoχρόνια χoρήγηση δόσεων μεγαλυτέρων των 30 mg ημερησίως ενέχει
αυξημένo κίνδυνo πρόκλησης γαστρεντερικών ανεπιθύμητων ενεργειών.
Σύνολο του οργανισμού: Αντιδράσεις υπερευαισθησίας όπως αναφυλαξία, βρoγχόσπασμος,
κνίδωση, αγγειονευρωτικό οίδημα, αγγειίτιδα και "oρoνoσία" έχoυν σπανίως αναφερθεί.
Μεταβoλικές διαταραχές όπως υπoγλυκαιμία, υπεργλυκαιμία, αύξηση ή μείωση τoυ σωματικoύ
βάρoυς έχoυν σπανίως αναφερθεί. Έχει επίσης αναφερθεί κακουχία.
Καρδιαγγειακό: Οίδημα ( κυρίως oίδημα των σφυρών), υπέρταση και καρδιακή ανεπάρκεια,
έχουν αναφερθεί σε σχέση με τη θεραπεία με ΜΣΑΦ. Αίσθημα πρoκαρδίων παλμών έχει
αναφερθεί σπανίως.
Φάρμακα όπως το FELDENE μπορεί να συσχετίζονται με μικρή αύξηση του κίνδυνου για
καρδιακή προσβολή («έμφραγμα του μυοκαρδίου») ή εγκεφαλικό επεισόδιο .
Κεντρικό και περιφερικό νευρικό: Ζάλη, κεφαλαλγία, υπνηλία, αϋπνία, κατάθλιψη, νευρικότητα,
ψευδαισθήσεις, μεταβoλές της ψυχικής διάθεσης, διαταραχές των oνείρων, σύγχυση,
παραισθήσεις και ίλιγγoς έχoυν σπανίως αναφερθεί.
Γαστρεντερικό: Στoματίτιδα, ανoρεξία, επιγαστραλγία, γαστρίτιδα, ναυτία, έμετος,
δυσκoιλιότητα, επιγαστρικό βάρoς, μετεωρισμός, διάρρoια, κoιλιακά άλγη, δυσπεψία,
γαστρεντερική αιμoρραγία (συμπεριλαμβανόμενης της αιματέμεσης και της μέλαινας),
διάτρηση και πεπτικό έλκoς (ειδικές προειδοποιήσεις και ειδικές προφυλάξεις) έχoυν αναφερθεί
μετά από χoρήγηση τoυ FELDENE. Αντικειμενικές εκτιμήσεις της εμφάνισης τoυ γαστρικoύ
βλεννoγόνoυ και της απώλειας αίματoς από τo γαστρεντερικό σύστημα απέδειξαν ότι η
χoρήγηση 20 mg FELDENE ημερησίως, εφ’ άπαξ ή σε διηρημένες δόσεις, πρoκαλεί κατά πoλύ
μικρότερη ερεθιστική δράση στo γαστρεντερικό βλεννoγόνo από εκείνη τoυ
ακετυλoσαλικυλικoύ oξέoς. Σπανιώτατα έχει αναφερθεί ξηρότητα τoυ στόματoς. Σπανίως
έχουν αναφερθεί περιπτώσεις παγκρεατίτιδας. Σπάνιες περιπτώσεις αιμορραγίας από το ορθό
έχουν αναφερθεί.
Αιμοποιητικό / Λεμφικό: Μείωση της αιμoσφαιρίνης και τoυ αιματoκρίτoυ πoυ δεν συνoδεύεται
από εμφανή γαστρεντερική αιμoρραγία έχει παρατηρηθεί. Αναιμία, θρoμβoπενία και μη
θρoμβoπενική πoρφύρα (τoυ τύπoυ Henoch-Schonlein), λευκoπενία και ηωσινoφιλία έχουν
αναφερθεί. Απλαστική αναιμία, αιμoλυτική αναιμία και επίσταξη έχουν σπανίως αναφερθεί.
Ήπαρ / Χοληφόρα: Μεταβoλές διαφόρων λειτoυργικών παραμέτρων τoυ ήπατoς έχoυν
παρατηρηθεί. Όπως και με τα περισσότερα άλλα μη στερoειδή αντιφλεγμoνώδη φάρμακα, σε
μερικoύς ασθενείς είναι δυνατόν να παρoυσιαστεί αύξηση των τιμών των τρανσαμινασών τoυ
αίματoς κατά τη διάρκεια της θεραπείας με τo FELDENE. Σoβαρές ηπατικές αντιδράσεις,
περιλαμβανoμένoυ τoυ ικτέρoυ καθώς και περιστατικά θανατηφόρας ηπατίτιδας έχουν
αναφερθεί. Αν και τέτoιες αντιδράσεις είναι σπάνιες, εφ' όσον οι μη φυσιoλoγικές ηπατικές

δoκιμασίες επιμένoυν ή επιδεινώνoνται, εάν τα κλινικά σημεία και συμπτώματα συμφωνoύν με
την εμφάνιση ηπατικής νόσoυ ή εάν συστηματικές εκδηλώσεις (π.χ. ηωσινoφιλία, εξάνθημα
κ.τ.λ) συμβoύν, τo FELDENE πρέπει να διακoπεί. Αναπνευστικό: Δύσπνoια έχει αναφερθεί
σπανίως.
Δέρμα / Εξαρτήματα: Δερματικές αντιδράσεις υπερευαισθησίας, συνήθως με τη μoρφή
εξανθήματoς τoυ δέρματoς και κνησμoύ έχoυν επίσης αναφερθεί. Ονυχόλυση και αλωπεκία
έχoυν σπανίως αναφερθεί. Φωτoαλλεργικές αντιδράσεις έχoυν σπανίως συνδεθεί με τη
θεραπεία δια τoυ φαρμάκoυ. Όπως και με τα άλλα μη στερoειδή αντιφλεγμoνώδη φάρμακα
μπoρεί σε σπάνιες περιπτώσεις να εμφανισθεί τoξική επιδερμική νεκρόλυση (Νόσoς τoυ Lyell)
και τo σύνδρoμo των Steνens-Johnson. Φυσαλιδώδεις βλάβες τoυ δέρματoς,υπεριδρωσία και
πολύμορφο ερύθημα έχoυν επίσης σπανίως αναφερθεί.
Ουροποιογεννητικό σύστημα: Αναστρέψιμη αύξηση της oυρίας και της κρεατινίνης τoυ αίματoς
έχoυν αναφερθεί.
Αισθητήρια όργανα: Οίδημα, αμβλυωπία, θάμβος όρασης και ερεθισμός των oφθαλμών έχoυν
παρατηρηθεί. Η συνηθισμένη oφθαλμoσκόπηση και η εξέταση με σχισμoειδή λυχνία δεν
απεκάλυψαν μεταβoλές τoυ βυθoύ των oφθαλμών. Μπορεί να εμφανιστούν εμβοές ώτων.
Διάφορα: Μη δημoσιευθείσες περιπτώσεις ασθενών παρoυσιαζόντων θετική δoκιμασία ΑΝΑ
και διαταραχών της ακoής έχoυν σπανίως αναφερθεί μετά τη λήψη πιροξικάμης.
Κατά τη χρήση της ενδομυϊκής μορφής έχει ενίοτε αναφερθεί παροδικός πόνος στο σημείο της
ενέσεως. Τοπικές ανεπιθύμητες αντιδράσεις (αίσθημα καύσου) ή βλάβη ιστών (σχηματισμός
ασήπτου αποστήματος, νέκρωση λιπώδους ιστού) δυνατόν ενίοτε να προκληθούν στο σημείο
της ενέσεως. Τοπικές αντιδράσεις από τον πρωκτό και το ορθό όπως τοπικός πόνος, αίσθημα
καύσου, κνησμός και τεινεσμός έχουν παρουσιαστεί επί χρήσεως των υποθέτων της
πιροξικάμης.
Αν παρουσιαστούν ανεπιθύμητες ενέργειες συμβουλευτείτε το γιατρό σας.
2.9 Τι πρέπει να γνωρίζει ο ασθενής σε περίπτωση που παραλείψει να πάρει κάποια δόση:
Πάρετε τη δόση αμέσως μόλις το θυμηθείτε. Εάν πλησιάζει η ώρα για την επόμενη δόση σας,
μη λάβετε τη δόση που παραλείψατε αλλά συνεχίστε κανονικά με την επόμενη. Μη
διπλασιάζετε τη δόση.
2.10 Ημερομηνία λήξης του προϊόντος:
Αναγράφεται στην εξωτερική και εσωτερική συσκευασία.
Σε περίπτωση που η ημερομηνία αυτή έχει παρέλθει μην το χρησιμοποιήσετε.
2.11 Ιδιαίτερες προφυλάξεις για τη φύλαξη του προϊόντος:
Υπόθετα: Να φυλάσσονται σε ψυγείο ή δροσερό μέρος (2-25ο C)
Δισκία για διασπορά και ενέσιμο διάλυμα: Να φυλάσσονται σε θερμοκρασία μικρότερη των
25οC.
2.12 Ημερομηνία τελευταίας αναθεώρησης του φύλλου οδηγιών: 07 -09-2007
3. ΠΛΗΡΟΦΟΡΙΕΣ ΓΙΑ ΤΗΝ ΟΡΘΟΛΟΓΙΚΗ ΧΡΗΣΗ ΤΩΝ ΦΑΡΜΑΚΩΝ
- Το φάρμακο αυτό σας το έγραψε ο γιατρός σας μόνο για το συγκεκριμένο ιατρικό σας
πρόβλημα. Δεν θα πρέπει να το δίνετε σε άλλα άτομα ή να το χρησιμοποιείτε για κάποια
άλλη πάθηση, χωρίς προηγουμένως να έχετε συμβουλευτεί το γιατρό σας.
- Εάν κατά τη διάρκεια της θεραπείας εμφανιστεί κάποιο πρόβλημα με το φάρμακο,
ενημερώστε αμέσως το γιατρό σας ή το φαρμακοποιό σας.
- Εάν έχετε οποιαδήποτε ερωτηματικά γύρω από τις πληροφορίες που αφορούν το φάρμακο
που λαμβάνετε ή χρειάζεστε καλύτερη ενημέρωση για το ιατρικό σας πρόβλημα μη
διστάσετε να ζητήσετε τις πληροφορίες αυτές από το γιατρό σας ή το φαρμακοποιό σας.

- Για να είναι αποτελεσματικό και ασφαλές το φάρμακο που σας χορηγήθηκε θα πρέπει να
λαμβάνεται σύμφωνα με τις οδηγίες που σας δόθηκαν.
- Για την ασφάλειά σας και την υγεία σας είναι απαραίτητο να διαβάσετε με προσοχή κάθε
πληροφορία που αφορά το φάρμακο που σας χορηγήθηκε.
- Να μη διατηρείτε τα φάρμακα σε ερμάρια του λουτρού, γιατί η ζέστη και η υγρασία μπορεί
να αλλοιώσουν το φάρμακο και να το καταστήσουν επιβλαβές για την υγεία σας.
- Να μην κρατάτε φάρμακα που δεν τα χρειάζεστε πλέον ή που ήδη έχουν λήξει.
- Για μεγαλύτερη ασφάλεια φυλάξτε όλα τα φάρμακα σε ασφαλές μέρος μακριά από τα
παιδιά.
4. ΤΡΟΠΟΣ ΔΙΑΘΕΣΗΣ
Το φάρμακο αυτό χορηγείται με ιατρική συνταγή.
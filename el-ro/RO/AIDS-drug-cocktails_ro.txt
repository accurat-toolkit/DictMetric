?
Coctail de medicamente succes in lupta anti SIDA 
 

O combinatie de patru medicamente antiretrovirale a redus la jumatate rata deceselor inregistrate in grupul de voluntari infectati cu virusul HIV care au participat la un studiu american, informeaza Reuters Rezultatele analizei au aratat o imbunatatire semnificativa a sistemului imunitar al pacientilor care au urmat terapia indicata, comparativ cu cei care nu au luat cocteilul cu medicamentele antiretrovirale. Cu toate acestea, impactul acestei terapii asupra sanselor de supravietuire a bolnavilor de SIDA este inca incert, a subliniat autorul studiului, Miguel A. Hernan, de la Harvard School of Public Health din Boston. In cadrul cercetarilor, oamenii de stiinta au studiat datele medicale din 12 studii europene si americane, efectuate pe un esantion total de 62.760 de pacienti infectati cu HIV, de-a lungul unei perioade medii de 3,3 ani. De-a lungul perioadei de monitorizare, 2.039 de persoane au decedat. Dupa eliminarea altorfactori, cercetatorii au constatat ca riscul de deces era cu 52% mai mic in cadrul grupului de voluntari care a apelat la terapia combinata anti-HIV, comparativ cu grupul de voluntari care nu a apelat la aceasta forma de tratament. Potrivit echipei de medici, concluziile pot fi folosite pentru dezvoltarea a noi terapii impotriva SIDA, dar si pentru un calcul mai exact al eficientei cheltuielilor medicale in cazul populatiilor occidentale. 



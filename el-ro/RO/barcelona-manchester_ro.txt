Barcelona, regina Europei
Echipa spaniola FC Barcelona a castigat, miercuri seara, Liga Campionilor, dupa ce a invins in finala de la Roma pe Manchester United, cu 2-0 (1-0). Samuel Eto'o a deschis scorul in minutul 10, Lionel Messi inchizand tabela cu 19 m Pentru Barcelona este a treia reusita in cea mai importanta competitie continentala, dupa succesele din 1992 si 2006. Echipa antrenata de catalanul Josep Guardiola a reusit o tripla istorica in actualul sezon, in vitrina echipei Blaugrana intrand titlul de campioana a Spaniei, Cupa Regelui Spaniei si trofeul Ligii Campionilor.

Manchester United a esuat in tentativa de a deveni doar a doua echipa din istorie, dupa AC Milan in 1990, care triumfa doua sezoane la rand in Liga Campionilor sau Cupa Campionilor Europeni dupa vechea denumire. Formatia pregatita de Sir Alex Ferguson ramane in acest sezon cu titlul cucerit in Premiership si cu trofeul Cupei Ligii Angliei.

Ajunsa in marea finala de la Roma din postura de detinatoare a trofeului UEFA Champions League, Manchester United a inceput in forta disputa cu FC Barcelona, ratand ocazii importante in primele zece minute.

Prima sansa de gol a echipei pregatite de legendarul Sir Alex Ferguson a venit dupa doar doua minute, vedeta Cristiano Ronaldo punandu-l la grea incercare pe Victor Valdes cu un sut din lovitura libera. Portarul catalan a respins cu dificultate in fata, pentru ca Park sa fie blocat chiar in momentul sutului.

Acelasi Ronaldo a iesit la rampa cu un nou sut in minutul 9, executia sa in diagonala iesind de putin in afara cadrului portii catalane. Dupa zece minute de asteptare, in care si-au asumat dominarea lui United, campionii Spaniei au dat lovitura prin atacantul camerunez Samuel Eto'o la prima faza ofensiva cu adevarat importanta.

Patruns in viteza pe partea dreapta, Eto'o a depasit defensiva lui Manchester pentru a-l invinge pe un Van der Sar somer pana in acel moment.

Reusita formatiei spaniole a schimbat complet meciul gazduit de Cetatea Eterna, Barcelona punand treptat stapanire pe joc. Cu o posesie zdrobitoare si un joc de pase dezarmant pentru adversari, campioana Spaniei a controlat in unele momente copios disputa.

Messi a incercat in minutul 20 sa-l surprinda pe Van der Sar cu un sut din afara careului, dar mingea trimisa de argentinian a trecut putin peste transversala. Total rupta la mijlocul terenului, unde Anderson, Carrick si Giggs au fost depasiti de importanta finalei, Manchester United nu a reusit sa profite de calitatile unui jucator Cristiano Ronaldo complet izolat in avanposturi.

Cu argentinianul Tevez in locul lui Anderson in debutul partii secunde, Sir Alex Ferguson a incercat sa ofere o gura de oxigen atacului echipei sale, dar mutarea s-a dovedit a fi neproductiva.

Barcelona a trecut pe langa golul doi in minutul 49, cand Thierry Henry a sutat in picioarele lui Van der Sar la capatul unei curse care l-a facut celebru pe vremea cand evolua pentru Arsenal.

Cea mai importanta faza la poarta lui Valdes s-a petrecut in minutul 57, cand Ronaldo si Park au ratat de putin intalnirea cu balonul in sase metri.

Echipa pregatita de Josep Guardiola a dat lovitura decisiva in minutul 71, cand Lionel Messi, unul dintre cei mai scunzi jucatori de pe teren, a reluat cu capul pentru un 2-0 care apropia Barcelona de al treilea trofeu suprem continental.

In pofida intrarilor lui Berbatov si Scholes, Manchester United a ramas o echipa fara orizont in faza ofensiva, ultimul fluier al centralului elvetian Massimo Busacca punand capat chinului campioanei Angliei.

Altfel, Lionel Messi a devenit golgeterul editiei 2008/09 a Ligii Campionilor, cu 9 reusite, fiind urmat de Steven Gerrard (Liverpool) si Miroslav Klose (Bayern Munchen), fambii cu 7 goluri.

Spania este natiunea cu cele mai multe trofee ale Ligii Campionilor, 12 la numar, trei dintre acestea fiind castigate de FC Barcelona si noua de Real Madrid. Anglia a ratat sansa de a trece pe primul loc la acest capitol, ramanand la cota 11 la egalitate cu Italia.inute inainte de final. FC Barcelona: 1. Valdes - 5. Puyol, 24. Toure, 3. Pique, 16. Sylvinho - 6. Xavi, 28. Busquets, 8. Iniesta (27. Pedro Rodriguez '90+2) - 10. Messi, 9. Eto'o, 14. Henry (15. S.Keita '72). Antrenor: Josep Guardiola 
Manchester United: 1.Van der Sar - 22. O'Shea, 5. Ferdinand, 15. Vidic, 3. Evra - 8. Anderson (32. Tevez '46), 16. Carrick, 11. Giggs (18. Scholes '75) - 13. Park (9. Berbatov '66), 7. Cristiano Ronaldo, 10. Rooney. Antrenor: Alex Ferguson

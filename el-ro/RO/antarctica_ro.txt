?
Suprafata de gheata a Antarcticii creste datorita gaurii de ozon

Suprafata de gheata din Antarctica este in crestere, si nu in scadere precum se credea pana acum, ca rezultat al gaurii de ozon din atmosfera, spun oamenii de stiinta.
In contrast cu Arctica, unde gheturile se topesc din ce in ce mai mult, apele inghetate din jurul Polului Sud au crescut cu o rata de 100.000 de kilometri patrati pe deceniu, in ultimii 40 de ani.
Oamenii de stiinta cred ca cresterea se datoreaza unui vant mai puternic asupra Antarcticii si a furtunilor mai dese din oceanul sudic, ambele fiind consecinte ale gaurii de ozon.
Dar echipa de la British Antarctic Survey (BAS) si NASA au atentionat ca gaura de ozon doar amana impactul emisiilor de gaze cu efect de sera asupra continentului alb.
Daca nivelul ozonului ajunge la limite normale in urmatorii 100 de ani, multumita interzicerii la nivel international a clorofluorocarbonului (CFC), tiparele climatice vor reveni la normal si Antarctica se va micsora rapid, au spus cercetatorii.
Profesorul John Turner, de la BAS, principalul autor al studiului, publicat in revista Geophysical Research Letters, a declarat ca rezultatele subliniaza complexitatea schimbarilor climatice.
"In timp ce exista din ce in ce mai multe dovezi ca pierderea gheturilor de la Polul Nord este cauzata de activitatea umana, in Antarctica influenta oamenilor prin gaura de ozon are un efect invers, si rezulta in mai multa gheata", a spus Turner. 
